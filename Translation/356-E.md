Ксениа ба Тэмдэгт мөртэй бодлого
================================

Кодер Ксениа Информатикийн олимпиадад оролцохоор явж тэмдэгт мөртэй бодлого бодох ёстой болжээ. Гэсэн ч тэр энэ төрлийн бодлогуудад тийм ч сайнгүй. Түүнд тусална уу.

$s$ тэмдэгт мөр гэдэг  нь $s_1s_2... s_{|s|}$ тэмдэгтүүдийн дараалал ба  |s|-ээр үүний уртыг тэмдэглэдэг.

$s$-н дэд тэмдэгт мөр $s[i... j]$  нь  $s_is_{i+1}... s_j$.

$s$ тэмдэгт мөр нь дараах нөхцөлүүдийг хангаж байвал "Gray" тэмдэгт мөр гэдэг:

- -Тэмдэгт мөрийн урт $|s|$ нь сондгой.;
- -$s_{\frac{|s|+1}{2}}$ буюу яг голын тэмдэгт нь энэ тэмдэгт мөр дотор яг ганц л байдаг;
- -Нэг бол $|s|=1$ эсвэл $s[1...\frac{|s|+1}{2}-1]$ ба $s[\frac{|s|+1}{2}+1...|s|]$ тэмдэгт мөрүүд адилхан ба "Gray" тэмдэгт мөр.

Жишээ нь $"abacaba", "xzx", "g"$-үүд нь  Gray тэмдэгт мөр ба $"aaa", "xz", "abaxcbc"$-үүд нь биш юм.

$p$ тэмдэгт мөрийн үзэмжийг $p$-н дэд тэмдэгт мөр бөгөөд "Gray" тэмдэгт мөр байдаг тэмдэгт мөрүүдийн уртуудын квадратуудын нийлбэр гэж тодорхойлъё. Өөрөөр хэлбэл $i,j$ хос бүрийн хувьд  $(1\le i\le j\le |p|)$ авч үзээд $p[i... j]$  Gray тэмдэгт мөр байвал $(j - i + 1)^2$ утгыг үзэмж дээр нь нэмж тооцно.

Ксениад Англи цагаан толгойн жижиг үсгүүдээс тогтох $t$ тэмдэгт мөр өгөгдсөн. Түүнд аль нэг тэмдэгтийг дурын үсгээр солих үйлдэл зөвшөөрөгдсөн бол тэр дарааллын үзэмжийг хамгийн ихдээ хэд болгож чадах вэ?

###ОРОЛТ
Нэг мөрөнд зөвхөн Англи цагаан толгойн жижиг үсгүүдээс тогтох $t (1\le |t|\le 10^5)$ тэмдэгт мөр өгөгдөнө. 

###ГАРАЛТ
Ксениа тэмдэгт мөрийн үзэмжийг хамгийн ихдээ хэд болгож чадах утгыг хэвлэнэ үү.

Жич: С++ хэл хэрэглэж байгаа бол 64-бит бүхэл тоог уншихдаа %lld тодорхойлогчийг ашиглахгүй байхыг зөвлөж байна. cin, cout стриймүүд эсвэл  %I64d тодорхойлогчийг ашиглана уу.

-- Төрбат
