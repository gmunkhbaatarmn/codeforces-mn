Тэсрэх бөмбөг
=============

Танд хавтгай дээрх тэсрэх бөмбөгүүдийг устгадаг робот байдаг. Тэгш хавтгай дээр $n$ ширхэг тэмрэх бөмбөг байдаг ба $i$ дэх тэсрэх бөмбөг $(x_i,y_i) $ координаттай. Тэсрэх бөмбөгүүдийн координатууд ялгаатай ба аль ч тэсрэх бөмбөгийн координат нь $(0,0)$ биш. Анхлан робот нь $(0,0) $ цэг дээр байх ба дараах гурван төрлийн үйлдлүүдээр тэсрэх бөмбөгүүдээ устгана: (роботын тухайн үеийн байрлалыг $(x,y)$ гэе.)

 1. "1 k dir" төрлийн үйлдэл. Энэ нь робот dir чиглэлд $k(k \ge 1)$ удаа шилжилт хийхийг илтгэнэ. Робот нь "R", "L", "U", "D" гэсэн 4 чиглэлд шилжилт хийж чадах ба эдгээр нь харгалзан $(x+1,y), (x-1,y),(x,y+1),(x,y-1)$ координаттай байрлал руу шилжих шилжилт юм. Хэрэв явах замд(мөн эцсийн зогсох цэг дээр нь) нь тэсрэх бөмбөг байвал энэ үйлдлийг хийх хориотой.
 2. "2" төрлийн үйлдлээр $(x,y)$ цэг дээрх тэсрэх бөмбөгийг робот аваад тусгай саванд хийнэ. Тэгээд робот энэ тэсрэх бөмбөгийг аль ч цэгээс аль ч цэг рүү хүргэж болно. Саванд нэгээс олон тэсрэх бөмбөг нэгэн зэрэг байж болохгүй ба $(x,y)$ координаттай цэг дээр тэсрэх бөмбөг байхгүй бол энэ үйлдлийг гүйцэтгэх боломжгүй.
 3. "3" төрлийн үйлдлээр тэсрэх бөмбөгөө тусгай савнаасаа гаргаад устгадаг. Энэ үйлдлийг робот $(0,0)$ координаттай цэг дээр байхад л гүйцэтгэх ба тусгай сав нь хоосон бол энэ үйлдэл гүйцэтгэгдэх боломжгүй.
Роботод бүх тэсрэх бөмбөгийг устгах үйлдлүүдийн хамгийн цөөн дарааллыг олоход нь тусална уу.

### Оролт
Эхний мөрөнд координатын хавтгай дээрх тэсрэх бөмбөгийн тоо $n (1\le n\le 10^5)$ өгөгдөнө. Дараагийн $n$ мөр бүрт тус бүрд нь 2 ширхэг бүхэл тоо өгөгдөнө. $i$ дэх мөр нь  $i$ дэх тэсрэг бөмбөгний байрлал  $(x_i, y_i) (-10^9\le x_i,y_i\le 10^9)$ бүхэл тоон хосыг агуулна. Нэг цэг дээр хоёр тэсрэх бөмбөг байрлахгүй ба аль ч тэсрэх бөмбөг $(0,0)$ цэг дээр байрлахгүй.

### Гаралт
Бүх тэсрэх бөмбөгийг устгахын тулд хамгийн багадаа хэдэн үйлдэл хийхийг илтгэх $k$тоог хэвлэнэ үү. Дараагийн мөрүүдэд $k$ үйлдлүүдээ тодорхойлж хэвлэнэ үү. Олон шийд байвал аль дуртайгаа хэвлэхэд хангалттай.  $k\le 10^6$ байх оролт өгөгдөнө.

-- Төрбат
