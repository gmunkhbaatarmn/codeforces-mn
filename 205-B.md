Жижигхэн заан ба эрэмблэлт
==========================
 
Жижигхэн заан эрэмблэх дуртай.

Түүнд $n$ элементтэй $a$ олонлог байгаа. Энэ олонлогийн элементүүдийг $1$-с $n$ хүртэл дугаарлаад, $i$-р элементийг $a_i$ гэж тэмдэглэе. Жижигхэн заан нэг үйлдэлдээ дурын $l$, $r$ ($1 ≤ l ≤ r ≤ n$) тоог сонгож аваад, $l ≤ i ≤ r$ байх бүх $a_i$ элементийг $1$-р нэмэгдүүлж чадна.

Жижигхэн заанд $a$ олонлогийг үл буурахаар эрэмблэгдсэн болгохын тулд хийх хамгийн цөөн үйлдлийн тоог олж өгөөрэй. $n$ элементтэй $a$ олонлогийн хувьд бүх  $i$ ($1 ≤ i < n$)-н хувьд $a_i ≤ a_{i + 1}$ хангагдаж байх юм бол уг олонлогийг үл буурахаар эрэмблэгдсэн гэж үзнэ. 

### Оролт

Эхний мөрөнд $a$ олонлогийн элементийн тоо $n$ $1 ≤ n ≤ 10^5$ өгөгдөнө. Дараагийн мөрөнд зайгаар тусгаарлагдсан $n$ тоо өгөгдөх бөгөөд энэ нь $a_i$ ($1 ≤ a_i ≤ 10^9$) элементүүдийн утга юм. Элементүүд индекс өсөх дарааллаар өгөгдсөн гэж үзээрэй.

### Гаралт

Бодлогын хариу болох ганц тоог хэвлэнэ.

C++ хэл дээр 64-битийн тоо хэрэглэх үед %lld-г хэрэглэхгүй байхыг зөвлөж байна. %I64d, эсвэл cin, cout стриймийг ашиглана уу.

-- zoloogg
