Хоёр бодлого
============

Валера `Codeforces` системд `Valera` нэрээр бүртгүүлээд анхны тэмцээн болох `Codeforces Round #300`-д оролцсон гэнэ. Ингээд тэр Аркадий найздаа уг тэмцээнд яг $x$ оноо авсан гэж хэлсэн байна. Ингээд Аркадий түүний хэлсэнд итгээгүй тул Валера үнэн хэлсэн эсэхийг шалгахыг хүсчээ.

Тэр 300-р тэмцээн зөвхөн 2 бодлоготой байсныг мэдсэн. Уг тэмцээн $t$ минут үргэлжилсэн. Тэмцээний хугацааг $0$ минутаас эхэлж тоолдог байна. Эхний бодлого анх $a$ оноотой байсан бөгөөд минут бүрд $d_a$ хэмжээгээр оноо нь багасдаг. Үүнтэй адилаар 2-р бодлого анх $b$ оноотой байсан бөгөөд минут бүрд $d_b$ хэмжээгээр оноо нь багасдаг. Иймд тэмцээний эхний минут дуусахад эхний бодлого $a-d_a$, хоёрдугаар бодлого $b-d_b$ оноотой болдог байна. Тэмцээний явцад бодлогууд үргэлж $0$-с их оноотой байдаг.

Аркадий таниас Валера яг $x$ оноо авах боломжтой эсэхийг олж өгөхийг хүссэн. Валера хэдэн ч бодлогыг нь бодсон байж болно гэдгийг санаарай. Тэр бодлого бодохдоо эхний илгээлтээрээ л тэнцүүлдэг. Мөн Валера 2 бодлогоо тэмцээний 1 минутанд зэрэг тэнцүүлсэн байж болно. Валера $0$ минутаас эхлээд $t-1$ минутын хооронд бодолтоо явуулсан байх боломжтой. Валера тэмцээн эхэлснээс $t$ минутын дараа бодолт явуулж чадахгүй гэдгийг анхаараарай.

### Оролт

Нэг мөрөнд $x$, $t$, $a$, $b$, $d_a$, $d_b$ ($0 ≤ x ≤ 600$; $1 ≤ t, a, b, d_a, d_b ≤ 300$) тоонууд өгөгдөнө. Эдгээр нь харгалзан Валерагийн авсан оноо, тэмцээний үргэлжлэх хугацаа, эхний бодлогын анхны оноо, хоёрдугаар бодлогын анхны оноо, эхний бодлогын нэг минутанд хасагдах оноо, хоёрдугаар бодлогын нэг минутанд хасагдах оноог тус тус илэрхийлнэ.

Тэмцээний бүх хугацаанд бодлогууд сөрөг биш оноотой байх болно. Энэ нь бүх $0 ≤ i ≤ t - 1$ нөхцөлийг хангах $i$-н хувьд $a - i·d_a ≥ 0$ ба $b - i·d_b ≥ 0$ байх юм. 

### Гаралт

Хэрвээ Валера яг $x$ оноо авах боломжтой бол "YES", эсрэг тохиолдолд "NO" гэж хашилтгүйгээр хэвлэнэ үү.

-- zoloogg
